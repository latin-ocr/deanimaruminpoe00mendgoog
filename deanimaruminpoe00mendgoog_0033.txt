...2¹5 -'

speciem tetigerit somnium narrans, Patrocli larvam aliquo
modo in fabula sive agentem sive narratam exstisisse pro
certo habeo, nam et exemplaria Graeca accurate Ennium ex-
pressisse et ad manium ascensus et spectra inclinavisse docent
Polydorus in Hecuba et annalium illi loci (Ι, frgm. 1v et
XXVIII)¹). Tum, quod magni momenti est, Patrocli as·
censum in posteros poetas tantam vim in depingendo aliquo
ascensu exhibuisse scimus et, ut Achillis Polyxenam flagitantis
umbra, ubicunque occasio dabatur, poetae usi sunt, ita
Patrocli imaginem Ennium usurpavisse putandum est.

Similia de Achillis umbra Polyxenam poscente in Andro-
macha aechmaloti (frgm. VIII) dicere possumus Ribbeckii
opinionem ²) secuti, qui iu illo cantico, quod est de tempe-
state Graecorum classem arcente, Achillis simulacrum comme-
moratum esse censet.

Ennius tragoediis suis et annalibuS, ut infra ⁸) videbimuS,
ad animarum ascensus genus pervulgandam apud scriptores
multum valuit. ’ -

De Accii Neoptolemo nihil constat4). Fortasse
Achillis spectrum aut legatorum, qui Neoptolemum Troiam
arcesserent, verba confirmavit. aut Deidamiae futura
praedixit.

In Troadibus Achillis animam escendisse e Tartaro satis
constat3 poetam Sophoclis Polyxenam ante oculos habuisse
mihi verisimile videtur fragmenta Sophoclis (480 Ν) et Accii
(inc. inc. fab. XXXVIII) comparanti. Iure Ribbeckius illum
Ciceronis locum (Tusc. disp. I, 16, 37) ad Accium rettulit,
uhi Achillis umbra loquitur haec:

adsum atque advenio Acherunte vim via alta atque ardua
per speluncas saxis structas asperia pendentibus
maxumis, ubi riyida constat crassa caliyo infem‘m.

Apud Sophoclem exstant versus:

 

ι) Cf. infra p. 28 eq.

²) L. 1. p. 140.

⁸) P. 28 sqq.

⁴) Cf. Ribboekium ¹l. 1. p. 408.

