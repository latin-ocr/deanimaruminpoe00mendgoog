..28-

Quod hic explicatur, unde loci nomen Λῦρη oriatur, poeta
Stheneli ascensum finxit. Sthenelus hic efficit, ut Argonau-
tae sacrificent libantque. Apollonium non· ab Homero sed
a Nostornm poeta in hoc ascensu componendo pendere aper-
tum est, Sthenelus non aliter atque Achilles in litore ap-
paret super tumulo armis splendentibus ¹), apud Apollonium
autem mostellum nihil loquitur. Praeterea haec opinio eo
confirmari potest, quod Apollonius cyclicorum poetarum car-
minum non ignarus fuit ut unus ex doctis AlexandriuiS, qui
Homeri omniumque poetarum et fabularum antiquarum studio-
sissimi erant.

Sequuntur ea tempora, quibus Graeci nihil aliud nisi
historiam antiquorum temporum, epigramma, mimum tracta-
bant, Romani carminibus epicis et satiris praeter ceteras
gentes operam dabant. Qua de causa Graecorum poetis relictis
ad Romanorum poetas epicos nos convertamus, Cum littera-
rum Romanarum omnia fere genera a Graecis pendeant, non
mirum est quod in ascensibus quoque animarum hi ad il-
lorum poetas multum valuerunt.

PrimuS, cuius carmen epicum fragmentis ad nostra tempora
pervenit, Q. Ennius est. Annalium initio (Ι, frgm. 4 sqq.)
Homeri umbra poetae apparet eumque de rerum natura
suaeque animae de migrationibus edocet, quain explanatione
Epicharmi vestigia pressisse Ennium verisimile est ²). Ennius
ipse in somniis sibi visum esse narrat Homerum dicere pa-
-vonem quondam se fuisse, tum ex pavone iu se ipsum ani-
mam suam transisse. Callimachi Aetiorum prooemium imi-
tatus Ennius hoc prooemium finxit ⁸). Homerum imitatus
est poeta spectri faciem describens his verbis: ei mihi qualis
erat et lacrimas effundens salsas, quod memoriae tradit Lu-
cretius (I 126), qui de animarum migratione loquens hoc

 

¹) Quod ex Euripide (Hoc. v. 109) sumpsit poeta, apud quem
Achilles, σὺν χρυσέοις ὅπλοις apparuit3 ef. Ettigium quoque l. 1. p. 293, 5.

²) Cf. Skutschium, Ennius, Pauly Wissowa p..2eo4 sqq.

⁸) Oi. Skutschium, ibidem.

 

 

